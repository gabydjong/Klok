# Klok reis naar Mars

Het doel van de geanimeerde klok is dat bewoners de huidige aardse tijd kunnen zien op verschillende schermgroottes. Bovendien heb ik de klok visueel laten veranderen op basis van de tijd, om neerslachtigheid van de reizigers tegen te gaan. Bij de klok zelf heb ik dezelfde kleuren gebruikt als het dashboard van de vorige challenge. Zodat het thema van het dashboard ook terugkomt in de klok. 

Ik ben natuurlijk eerst gaan schetsen, vervolgens heb ik in XD de wireframes visueel gemaakt met kleuren om een beter beeld te krijgen voor mijzelf hoe de klok eruit zal gaan zien. Ik ben begonnen met het ontwerpen volgens de mobile-first methode. Dat betekend dat ik de klok eerst heb ontworpen voor mobiel, en de klok op basis van de beschikbare ruimte heb laten veranderen met hulp van media queries. Ik heb voor een digitale tijd gekozen, omdat je hierdoor meer keuze hebt om de elementen te laten veranderen, wat goed is voor de responsiviteit. Zo heb ik eerst 3 blokken op een klein scherm onder elkaar gezet, en als het scherm groter wordt dan komen de blokken langzaam naast elkaar te staan. Als het scherm nog groter wordt, dan zal de tekst en de elementen een fractie groter worden. 

Ik heb de achtergrondkleur en de elementen laten veranderen op basis van de tijd. Overdag is de achtergrondkleur blauw. Bovendien zijn er wolken aanwezig die zelfs bewegen, en er is een zon aanwezig.  Als de dag tegen de avond begint aan te lopen dan wordt het achtergrondkleur geel die langzaam naar oranje gaat. De wolken zijn nog steeds aanwezig, en de zon gaat nu heel langzaam naar beneden. Iets later op de avond vindt de overgang naar nacht plaats. Hierbij verandert de lucht van oranje naar paarse/blauwe lucht. Als de zon uiteindelijk onder gaat dan zal er een maan tevoorschijn komen. Als het eenmaal echt nacht is, dan zal er geen maan animatie meer plaatsvinden en zullen de wolken verdwijnen omdat het te donker is om deze wolken te kunnen zien. In plaats hiervoor komen sterren tevoorschijn die langzaam bewegen. In alle fases is er een animatie te zien van een ruimteschip die voorbij komt vliegen, zodat het ‘space’ thema nog tevoorschijn komt. 

Ik heb gekozen om de aarde tijd veranderingen weer te geven zoals je die zelf op aarde ook zal zien. Dit heb ik gekozen zodat de reizigers naar Mars een gevoel van ‘thuis’ kunnen krijgen terwijl ze naar de klok kijken. Ik heb daarom ook gekozen voor een silhouette van de natuur. Zodat het net lijkt of je echt naar de natuur kijkt op dat moment. 
